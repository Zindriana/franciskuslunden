<div class="left-align">
<h1>Stadgar</h1>
<h2>STADGAR FÖR FÖRENINGEN FRANCISKUSLUNDENS VÄNNER</h2>
<h3>Inledning: Franciskuslundens Vänner är en intresseorganisation för att tillvarata
medlemmarnas intressen i djurkyrkogården och dess skötsel och förvaltning.
Juridiskt är föreningen ideell och dess verksamhet regleras i dessa stadgar.</h3>

<section>
    <h3>
        § 1 Mål:
    </h3>
    <p>Att bibehålla djurkyrkogården och tillhandahålla en begravningsplats för husdjur</p>
</section>

<section>
    <h3>§ 2 Verksamhet</h3>
    <p>För att nå uppsatta mål ska föreningen:</p>
    <ol>
        <li>Upprätta och föra gravregister som hålls a jour</li>
        <li>Organisera skötseln av begravningsplatsen</li>
        <li>Upprätthålla myndighetskontakter</li>
        <li>Medlemsavgift ska betalas inom fastställd tid innan årsmötet</li>
        <li>Rök- och giftfritt på Franciskuslunden</li>
    </ol>
</section>

<section>
    <h3>
        § 3 Medlemskap
    </h3>
    <p>
        <b>Mom 1</b> Enskild, myndig person kan bli medlem i föreningen<br><br>
        <b>Mom 2</b> Medlemskap upphör om medlem begär utträde ur föreningen, inte betalar fastställd<br>
        årsavgift inom föreskriven tid eller motarbetar föreningens syfte.<br><br>
        <b>Mom 3</b> Myndighet, företag, institution eller annan sammanslutning kan vid ordinarie årsmöte, på förslag av styrelsen, antas som en stödjande medlem med en röst.<br>
        a) Stödmedlem är likvärdig med gravägare vad gäller att ta del av föreningens information<br>
        b) Stödmedlem är enbart ekonomiskt stödjande och har inte rösträtt.<br>
        c) Stödmedlem blir man först i kontakt och samförstånd med styrelsen samt efter betald årsavgift<br>
    </p>
</section>

<section>
    <h3>
        § 4 Medlemsavgift
    </h3>
    <p>
        <b>Mom 1</b> Medlemsavgift för enskild person och stödjande medlem till föreningen utgår med ett ärligt belopp som fastställs på ordinarie årsmöte<br>
        <b>Mom 2</b> Endast en myndig person kan registreras som gravägare
    </p>
</section>

<section>
    <h3>
        § 5 Verksamhetsår
    </h3>
    <p>Föreningens verksamhets- och räkenskapsår skall vara kalenderår</p>
</section>

<section>
    <h3>
        § 6 Organisation
    </h3>
    <p>Föreningens verksamhet utövas av styrelsen, enligt de riktlinjer årsmötet beslutar</p>
</section>

<section>
    <h3>
        § 7 Årsmötet
    </h3>
    <p> <b>Mom 1</b> Årsmötet är föreningens högst beslutande organ.<br>
        <b>Mom 2</b> Vid årsmötet har gravägare i föreningen yttrande- och rösträtt. Varje betalande gravägare har en röst.<br>
        <b>Mom 3</b> Ordinarie årsmöte skall hållas varje år före april månads utgång. <br>
        Tid och plats förårsmötet fastställs av styrelsen och skall anslås på begravningsplatsens anslagstavla och avsändas med post senast 21 dagar före årsmötet.<br>
        Årsmötets öppnas av föreningens ordinarie ordförande eller i dennes frånvaro av vice ordförande eller vid förfall av dessa av den styrelsen utser.</p>
    <p>Vid ordinarie årsmöte skall följande ärenden förekomma:</p>
    <ol>
        <li>Mötets öppnande</li>
        <li>Val inom eller utom för ordförande för mötet</li>
        <li>Styrelsens anmälan om protokollföring</li>
        <li>Val av två justeringsmän – tillika rösträknare – att jämte ordföranden justera protokollet</li>
        <li>Frågan om mötet blivit behörigen utlyst</li>
        <li>Föredragning av styrelsens årsredovisning med balans- och resultaträkningar samt revisorers berättelse</li>
        <li>Fastställande av balans- och resultaträkningar samt beslut om enligt dessa uppkommen vinst eller förlust.</li>
        <li>Beslut om ansvarsfrihet för styrelsen</li>
        <li>Beslut om styrelsens förslag till verksamhetsplan</li>
        <li>Fastställande av medlemsavgifter för kommande verksamhetsår</li>
        <li>Beslut om antalet ordinarie ledamöter och suppleanter i styrelsen samt val av ordförande, övriga ledamöter och suppleanter enligt § 8 mom 2</li>
        <li>Val av två revisorer och revisorssuppleanter. Om extern revisor finns behöver denna punkt inte vara med på dagordningen.</li>
        <li>Val av sammankallande och två ledamöter i valberedningen för att förbereda den val,<br>
            som enligt punkterna 11 och 12 skall förekomma vid nästkommande ordinarie årsmöte. <br>
            Om valberedning inte finns att tillgå läggs ansvaret på styrelsen att agera valberedning.</li>
        <li>Övriga ärenden som senast en (1) vecka före årsmötet skriftligen sänts till styrelsen.<br>
            Till ärenden ska styrelsen avge utlåtande och förslag till beslut.</li>
    </ol>
    <p> Väcks vid ordinarie årsmöte förslag i ett ärende, som inte finns bland övriga ärenden i punkt 14 kan, om mötet så beslutar, ärendet tas upp till behandling men inte till beslut.<br><br>
        Eventuell reservation till mötets beslut i ett ärende skall bekräftas skriftligt och reservationen ska vara inlämnad till mötets ordförande innan mötet avslutas.<br>
        Ordinarie årsmöte avslutas av föreningens ordförande eller vid förfall för denne av vice ordförande eller vid förfall för dessa av den styrelsen utser.<br><br>
        
        <b>Mom 4</b> Förslag som enskild medlem önskar framföra till ordinarie årsmöte skall avlämnas skriftligt och vara styrelsen tillhanda senast en (1) vecka före ordinarie årsmöte.<br>
    
        <b>Mom 5</b> Föreningens styrelse kan kalla till extra årsmöte om styrelsen bedömer att särskilda skäl till detta föreligger. <br>

        Extra årsmöte skall hållas om ordinarie revisorer eller en tredjedel (1/3) av medlemmarna så kräver.<br>
        Yrkande om extra årsmöte ska vara skriftligt och ställt till styrelsen samt innehålla uppgift om underlag för det som ska tas upp till behandling. <br>
        Extra årsmöte ska hållas inom sextio (60) dagar från det att yrkandet inkommit till styrelsen. <br>
        Tid och plats för e3xtra årsmöte fastställs av styrelsen. <br>
        Kallelse till extra årsmöte och uppgift om det som ska behandlas ska senast tjugoåtta (28) dagar före
        det extra årsmötet avsändas med post till medlemmarna.<br>

        <b>Mom 6</b> Röstning med fullmakt får inte ske. Röstning sker i regel öppet.<br>
        Röstning vid val ska ske med slutna sedlar om någon medlem begär detta.<br>
        I annat ärende än val kan röstning ske med slutna sedlar om någon medlem begärt detta och årsmötet i så fall beslutar att så ska ske.<br>
        Som mötets beslut gäller den mening som erhåller högsta röstantalet.<br>
        Om det vid röstning med slutna sedlar blir lika röstetal så avgörs ärendet genom lottning.<br>
        Vid lika röstetal där röstning med slutna sedlar inte sker, gäller den mening som biträde av tjänstgörande ordförande <br>
        under förutsättning att denne är medlem i föreningen, i annat fall avgörs ärendet genom lottning.
    </p>
</section>

<section>
    <h3>
        § 8 Styrelsen
    </h3>
    <p>
        Löpande förvaltning av föreningens angelägenheter handläggs av den av årsmötet tillsatta styrelsen.<br><br>
        <b>Mom 1</b> Styrelsen ska bestå av ordförande, vice ordförande samt det antal ledamöter och suppleanter som behövs, för att styrelsearbetet ska fungera.<br>
        Arbetsuppgifterna fördelas bland styrelsens ledamöter och övriga funktionärer enligt styrelsens bestämmande.<br><br>

        <b>Mom 2</b> Ordinarie årsmöte väljer årligen ordförande för ett (1) år och halva antalet ordinarie ledamöter för två (2 år) samt suppleanter för ett (1) år.<br>
        Samtliga funktionärer ska vara ledamöter i föreningen.
        Till ordinarie ledamot och suppleant kan endast den väljas som är medlem i föreningen.<br>
        Året räknas i detta avseende från ett ordinarie årsmöte till nästkommande ordinarie årsmöte.<br><br>

        <b>Mom 3</b> Styrelsen har rätt att till sig adjungera person eller personer. <br>
        Den eller de har yttranderätt men inte rätt att delta i beslut.<br><br>


        <b>Mom 4</b> Styrelsen sammanträder efter sig uppgjord sammanträdesplan,<br>
        eller om särskilt behov så påkallar, efter kallelse från ordförande <br>
        eller vid förhinder från denne vice ordförande. <br>
        Styrelsen ska dock sammanträda minst fyra (4) gånger per år.<br>
        Vid styrelsesammanträde skall protokoll föras.<br>
        Styrelsen är beslutför styrelsens samtliga ledamöter blivit kallade <br>
        och minst hälften av ledamöterna är närvarande. Beslut tas med enkel majoritet. <br>
        Vid lika röstetal har mötesordföranden utslagsröst.<br><br>

        <b>Mom 5</b> Styrelsen ska

        <ol>
            <li>Inom sig utse vice ordförande</li>
            <li>Inom sig utse sekreterare</li>
            <li>Inom sig utse kassör</li>
            <li>Bereda ärenden som ska behandlas av årsmötet</li>
            <li>Verkställa av årsmötet fattade beslut och genomföra de uppdrag årsmötet givit styrelsen</li>
            <li>Ansvara för föreningens tillgångar och sköta dess angelägenheter</li>
        </ol>
    </p>
</section>

<section>
    <h3>
        § 9 Räkenskaper och revision
    </h3>
    <p>
        Föreningens räkenskaper ska årligen den 31 december sammanföras i ett fullständigt bokslut.<br>
        Styrelsens årsredovisning ska årligen granskas av två (2) revisorer utsedda vid ordinarie årsmöte. <br>
        Om extern revisor finns behövs ej detta.<br>
        Revisors berättelse ska finnas tillgänglig senast sju (7) dagar innan ordinarie årsmöte
    </p>
</section>

<section>
    <h3>
        § 10 Stadgeändring
    </h3>
    <p>Ändring i stadgarna kan endast ske på ordinarie årsmöte. <br>
        Beslut om ändring av stadgarna kräver godkännande med en kvalificerad majoritet om tre fjärdedelar (3/4) av de närvarande röstberättigade medlemmarna. <br>
        Den ändrade stadgan träder i kraft omedelbart efter mötets avslutande</p>
</section>

<section>
    <h3>
        § 11 Upplösning
    </h3>
    <p>
        Begäran om föreningens upplösning ska ske på ordinarie årsmöte.<br>
        Sådan begäran ska stödjas av trefjärdedels (3/4) majoritet av de närvarande röstberättigande.<br>
        Upplöses föreningen ska dess tillgångar vara vilande tills ny förening bildats. <br><br><br>
        Stadgarna har reviderats efter beslut på årsmöte 2007, 2011, 2023 och 2025.
    </p>
</section>
</div>